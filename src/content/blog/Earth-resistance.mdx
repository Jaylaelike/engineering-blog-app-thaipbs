---
heroImage: /src/assets/images/Screenshot 2567-05-31 at 15.06.33.png
category: Electronic && Electrical
description: แนวทางการตรวจเช็คระบบกราวด์ในอาคารหรือบนอาคารสูง
pubDate: 2024-05-30T17:00:00.000Z
draft: false
tags:
  - กรุงเทพ
  - การติดตั้ง
  - ground
  - กราวด์
  - ไฟฟ้า
  - eletrical
title: แนวทางการตรวจเช็คระบบกราวด์ในอาคารหรือบนอาคารสูง
---

# แนวทางการตรวจเช็คระบบกราวด์ในอาคารหรือบนอาคารสูง

- จัดทำโดย
- ส่วนงานวิศวกรรมกรุงเทพฯ ฝ่ายระบบส่งสัญญาณ ภาค 1 สำนักวิศวกรรม สถานีโทรทัศน์ไทยพีบีเอส

ชื่องาน  แนวทางการตรวจเช็คระบบกราวด์ในอาคารหรือบนอาคารสูงด้วยวิธี 2 แคลมป์

สถานที่  บริเวณเสาส่งสัญญาณโทรทัศน์ชั้นดาดฟ้าของสถานีส่งสัญญาณฯกรุงเทพฯ(อาคารใบหยก2)

เจ้าหน้าที่ผู้ปฏิบัติงาน  1. นายอาทิตย์  พินิจกิจ หัวหน้าส่วนงานวิศวกรรมกรุงเทพฯ

2\. นายประเสริฐ นามเวช หัวหน้าส่วนงานวิจัยและพัฒนานวัตกรรม

3\. นายอนพพรรณ   ศิริจันทร์ เจ้าหน้าที่เทคนิคอาวุโส

4\. นายพนธ์พจน์  ภูเงินสมบัติ  พนักงานเทคนิค

ผู้บังคับบัญชา/ที่ปรึกษา 1. สุทัศน์ จันทร์พงษ์ รักษาการผู้จัดการฝ่ายนวัตกรรมและวางแผน

วันที่ปฏิบัติงาน 21 พฤษภาคม 2567

## ที่มา

เนื่องด้วยสถานีส่งสัญญาณโทรทัศน์กรุงเทพฯ(อาคารใบหยก2)ตั้งอยู่บนอาคารสูงประมาณ 300 เมตร  โดยเสาส่งสัญญาณฯตั้งอยู่ชั้นดาดฟ้าของอาคารทำให้มีโอกาศเกิดฟ้าผ่าลงเสาส่งฯบ่อยครั้ง  โดยการเกิดแต่ละครั้งอาจมีความรุนแรง  จากเหตุการณ์ดังกล่าวระบบกราวด์ที่เสาส่งฯจึงมีความสำคัญมากและยังต้องบำรุงรักษาและตรวจเช็คให้สมบูรณ์อยู่ตลอดเวลา แต่ด้วยปัจจัยในการทดสอบค่ากราวด์นั้นมีข้อจำกัดไม่สามารถวัดค่าแบบ Fall of Potential(การทดสอบความต้านทานดินแบบ 3 หลัก)ได้  จึงต้องใช้การวัดค่าด้วยวิธี 2 แคลมป์ สำหรับทดสอบความต้านทานของค่ากราวด์ เพื่อหากพบค่าความต้านทานสูงผิดปกติจะดำเนินการแก้ไขต่อไป โดยจะแนะนำวิธีใช้เครื่องวัดและเทคนิคในการวัดตามจุดต่างๆ  รวมถึงการวัดค่าระหว่างสายกราวด์ที่ไปติดตั้งกับอุปกรณ์ถึงสายกราวด์หลัก เพื่อใช้ในการวิเคราะห์แก้ไขให้ระบบมีประสิทธิ์ภาพ

## เครื่องมือที่ใช้ 

1\. เครื่อง Earth resistance ยี่ห้อ METREL รุ่น MI3123

![](https://raw.githubusercontent.com/Jaylaelike/engineering-blog-app-thaipbs/main/src/assets/images/Screenshot%202567-05-31%20at%2015.14.26.png)

2\. Current clamp (low range, leakage)

![](https://raw.githubusercontent.com/Jaylaelike/engineering-blog-app-thaipbs/main/src/assets/images/Screenshot%202567-05-31%20at%2015.15.14.png)

3\. Current clamp

![](https://raw.githubusercontent.com/Jaylaelike/engineering-blog-app-thaipbs/main/src/assets/images/Screenshot%202567-05-31%20at%2015.16.28.png)

4\. สายต่อ สีเขียว , สีแดง

![](https://raw.githubusercontent.com/Jaylaelike/engineering-blog-app-thaipbs/main/src/assets/images/Screenshot%202567-05-31%20at%2015.16.57.png)

## ขั้นตอนดำเนินการ 

1\. ต่อสายเครื่องมือวัด Earth resistance กับแคลมป์ Current clamp (low range, leakage) และ  Current clamp  ดังรูปที่ 1 โดยมีรายละเอียดดังนี้

\- สายสีเขียวต่อระหว่างเครื่องมือวัด ช่อง S กับ Current clamp (หมายเลข 1)

\- สายสีแดงต่อระหว่างเครื่องมือวัด ช่อง ES กับ Current clamp (หมายเลข 1)

\- สาย Current clamp (low range, leakage) ต่อเข้าเครื่องมือวัด(ช่องหมายเลข 2)  โดยให้หัวสีดำอยู่ฝั่งด้านเดียวกับ S หรือสายสีเขียวและหัวสีแดงอยู่ฝั่งด้านเดียวกับ ES หรือสายสีแดง

![](https://raw.githubusercontent.com/Jaylaelike/engineering-blog-app-thaipbs/main/src/assets/images/Screenshot%202567-05-31%20at%2015.18.04.png)

2\. นำแคลมป์ทั้งสองไปแคลมป์กับสายกราวด์ช่วงที่ต้องการวัด  โดยให้หันลูกศรของแคลมป์ทั้ง 2 หันไปทิศทางเดียวกัน ซึ่งให้ลูกศรหันไปตามทิศทางที่กระแสไฟฟ้าไหลไปลงกราวด์  โดยให้ Current clamp (low range, leakage) เป็นตัวแรกและถัดไปให้เป็น Current clamp ระยะห่างของแคลมป์ทั้ง 2 ประมาณ 0.5 เมตร ดังรูปที่ 2

![](https://raw.githubusercontent.com/Jaylaelike/engineering-blog-app-thaipbs/main/src/assets/images/Screenshot%202567-05-31%20at%2015.18.48.png)

3\. เครื่องวัดกราวด์ให้ตั้งค่าไปที่ฟังก์ชันวัดค่ากราวด์ด้วย 2 แคลมป์

![](https://raw.githubusercontent.com/Jaylaelike/engineering-blog-app-thaipbs/main/src/assets/images/Screenshot%202567-05-31%20at%2015.19.23.png)

4\. กดปุ่ม TEST สีแดง เพื่อให้เครื่องอ่านค่าที่ได้โดยเครื่องขณะทำงานจะเปลี่ยนเป็นรูปนาฬิกาทรายและสัญลักษณ์ Ω จะกระพริบ

![](https://raw.githubusercontent.com/Jaylaelike/engineering-blog-app-thaipbs/main/src/assets/images/Screenshot%202567-05-31%20at%2015.19.47.png)

5\. เทคนิคและข้อแนะนำในการวัดค่ากราวด์เพื่อนำมาวิเคราะห์และแก้ไข

5.1 การวัดค่ากราวด์ควรวัดหลายๆจุดเพื่อหาค่าที่ดีที่สุดเพื่อเป็นจุดอ้างอิงหรือวัดที่สาย Main Ground

5.2 ทำการวัดค่ากราวด์ที่สายต่อเชื่อมจาก Main Ground ไปยังอุปกรณ์  หรือจาก Bar Ground ไปยังอุปกรณ์เครื่องต่างๆ เช่น จากเครื่องส่งฯไปยัง Bar Ground , TIE ไปยัง Bar Ground

5.3 หากค่ากราวด์มีค่าสูงกว่าค่าที่ดีที่สุด หรือเกินมาตรฐานให้ทำการแก้ไข โดยอาจจะทำความสะอาดชุดเชื่อมต่อ , ขันแน่นในจุดเชื่อมต่อ หรือแก้ไขด้วยวิธีอื่นๆ

5.4 ค่ากราวด์ที่ได้อาจจะไม่เท่ากับค่าการวัดแบบการทดสอบความต้านทานดินแบบ 3 หลัก  ซึ่งค่าที่ได้จากการวัดด้วยวิธี 2 แคลมป์ จะช่วยให้สามารถวิเคราะห์ระบบกราวด์ที่ต่อกันในแต่ละจุดได้ในเบื้องต้น

6\. ตัวอย่างการตรวจเช็คระบบกราวด์ที่เสาส่งสัญญาณฯสถานีกรุงเทพฯ

![](https://raw.githubusercontent.com/Jaylaelike/engineering-blog-app-thaipbs/main/src/assets/images/Screenshot%202567-05-31%20at%2015.20.30.png)

6.1 แนวทางขั้นตอนการตรวจวัดค่าความต้านทานสายกราวด์ ตามรูปที่ 5

6.1.1 วัดค่าความต้านทานสายกราวด์เป็นช่วงจาก จุดที่ 4 ถึง 5 , จุดที่ 5 ถึง 6 , จุดที่ 6 ถึง 7  ซึ่งเป็น Main Ground ดูค่าที่ดีที่สุดเพื่อเปรียบเทียบหากมีช่วงไหนมีค่าที่สูงกว่ากันต้องทำการแก้ไข

6.1.2 วัดค่าค่าความต้านทานสายกราวด์ จากจุดที่ 1 ถึง 6 หากมีค่าสูงให้ทำการแก้ไข

6.1.3 วัดค่าค่าความต้านทานสายกราวด์ จากจุดที่ 2 ถึง 5 หากมีค่าสูงให้ทำการแก้ไข

6.1.4 วัดค่าค่าความต้านทานสายกราวด์ จากจุดที่ 3 ถึง 4 หากมีค่าสูงให้ทำการแก้ไข

6.2 ปัญหาที่พบ

6.2.1 ค่ากราวด์ในช่วงสาย Main Ground มีค่า 0.02 โอห์ม ปกติ

6.2.2 ค่ากราวด์ในช่วงจุดที่ 1 ไปยัง จุดที่ 6 มีค่าที่สูงเครื่องมือวัดอ่านค่าความต้านทานได้ 100 โอห์ม

6.2.3 ค่ากราวด์ในช่วงจุดที่ 3 ไปยัง จุดที่ 4 มีค่าที่สูงเครื่องมือวัดอ่านค่าความต้านทานได้ 100 โอห์ม

6.3 แนวทางการแก้ไขเมื่อพบค่ากราวด์ที่สูง

6.3.1 ทำการถอดจุดต่อในกรณีใช้นอตหรือแผ่นโลหะยึดกับขาเสาส่งฯและขัดทำความสะอาด

6.3.2 หากเป็นการใช้หางปลาให้ย้ำหางปลากับสายกราวด์ให้แน่น หรือใช้วิธีการ Exothermic welding สายกราวด์กับหางปลาหรือแผ่นโลหะที่ยึดกับขาเสาส่งฯ

6.3.3 ด้านฝั่งที่แคลมป์กับสาย Main Ground ให้ทำความสะอาดและย้ำให้แน่น

6.3.4 การทำความสะอาดคราบบนสายกราวด์ทองแดงสามารถใช้น้ำยาล้างห้องน้ำทำความสะอาด  จะสามารถทำให้ลดเวลาเทียบกับการขัดคราบออก

6.3.5 หลังจากการแก้ไขตามปัญหาข้อที่ 6.2.2 และ 6.2.3 และทำการวัดค่าความต้านทาน พบว่าค่าลดลงเหลือ 0.02 โอห์ม  ซึ่งทุกช่วงมีค่าเท่าๆกันทั้งหมด

> ส่วนงานวิศวกรรมกรุงเทพฯ ผู้จัดทำ Ver.1 28-5-67
